													TAGAPÕHJAST

Sa oled seiklusteotsja, kes priske raha eest on valmis mõõka keerutama. Viimasel ajal oled ringi luusinud kuningriigi põhjaosas, Igavat ja üksluiset külaelu põletates
rändad üha ringi, et leida varandust ja ka ohtlikke seiklusi. Hoolimata pikkadest jalgsirännakutest ja karmist elust lageda taeva all, oled sa oma ettearvamatu saatusega
rahul. Sa ei karda midagi, sest oled olnud vilunud sõdalane, kes on oma truu mõõgaga teise ilma saatnud nii mõnegi kurja inimese ja elajalooma. Sellest ajast peale, kui 
sa kümme päeva tagasi alustasidrännakut põhja poole, pole su silma alla sattunud mitte ainsatki hingelist. See sulle muret ei valmista, sest lepid meelsasti iseenda 
seltskonnaga ning naudid pikka aeglaselt kulgevaid päevi täis jahipidamist, söömist ja magamist.
On õhtu. Pärast suurepärast einet, mis koosnes lõkkel vardas küpsetatud jänesest, asutad end lambanahkse teki alla magama. Taevas paistab täiskuu, mille valgus veikleb
sinu kõrval maase lüüdud mõõgaterale. Mõõka silmitsedes mõtiskled endamisi, millal su järgmine kord tuleb selle teralt mõne ilg eluka verd pühkida. Ümberringi laiuvad 
salapärased paigad, täis veidraid ja vastikuid peletisi - mäevaim, trolle ja koguni draakoneid.
Laagrilõkke leegid hakkavad tasapidi hääbuma ning unne vajudes vilksatavad su vaimusilmist läbi pildid kriiskavatest roheliste näoga trollidest. Äkki kuuled vasakul 
põõsastes kellegi kohmaka jala alla jäänud oksa valju praksatust. Püsti karates haarad müüga kähku kätte ning tardud paigale, valmis iga hetk oma nähtamatule vaenlasele 
kallale sööstma. Selle asemel kuuled põõsastest oigamist ja kukkuva keha mütsatust. On see lõks? Sa astud ettevaatlikult hääle suunas  ja tõmbad oksad laiali. Maas lamab 
suure puhmas habemega väikest kasvu vana mees, nägu valust moondunud. Maha kükitanud, võtad tema peast raudkiivri, siis märkad mehe matsakast, rõngasrüüga kaetud kehast 
välja turritamas kahte vibupüssinoolt. Sa võtad mehe sülle, kannad ta oma laagriplatsile ning turgutad lõkke uuest põlema.Kui vanamees ilusti lambanahkse teki all lamab, 
õnnestub sul talle pisut vett suhu valada. Mees köhib, siis oigab. Korraga tõuseb ta istukile ning hakkab ägama, ise üksisilmi enda ette vahtides:
																																				<< Ma neile veel näitan! Küll ma näitan! Ära muretse,
																																				   Gillibran, Suurjalg tuleb ja toob sulle vasara. Ja-jah, tulen
																																				   kindlasti. Kohe-kohe... >>
Kääbus, kelle nimi on Suurjalg, on hakanud sonima - arvatavasti tema kehast turritavate mürginoolte toimel. Ta vajub uuest maha. Vanamehe silmad põrnitsevad sind ainiti ja
ta hakkab taas oigama.
																																				<< Lõks! Vaata ette! Lõks! Aaah! Vasar! Vii vasar Gillibrannile! 
																																				   Päästa kääbused! >> 
Tema silmalaod vajuvad pilukile, valu tundub natuke järele andvat. Juba selgema pilguga vaatab ta sulle otsa ja räägib vaiksel häälel:
																																				<< Aita meid, sõber... vii vasar Gillibranile... ainult vasar
																																				   suudab meie rahava trollide vastu ühendada... Olime teel 
																																				   Tumemetsa, et vasarat otsida... väike rahvas püüdis meid lõksu...
																																				   teised on tapetud... Minu kotis on kaart selle järgi leiad koha, 
																																				   kus elab Yaztromo, siinne meistervõlur... tal on vägevat väluvärki 
																																				   müügiks, mis sind Tumemetsa elajate eest kaitsevad... võta mu kuld... 
																																				   ma anun sind - otsi vasar üles ja vii Gillibranile, kivisilla isandale... 
																																				   sulle tasutakse hästi... >>   
Suurjalg avab järgmiseks lauseks suu, kuid seal ei tule enam muud kui tema viimane ohe. Sa istud vanamehe surnukeha kõrval ja mõtiskled tema sõnad üle. Kes on Gillibran?
Kes on Yaztromo? Ja miks tehakse nii palju kära mingi kääbuste vasara pärast? Kätt sirutades võtad Suurjala nahkelt vöölt koti. Sees on 30 Kuldmünti ja kaart.# paint failis on kaart.


Yaztromo elupaiga leidimseks kulub sul umbes pool päeva. Jõuad tema kivist torni juured väsinud ja näljasena. Kuna torn asub Tumemetsa veeres, umbes viiskümend meetrit eemal
teerajast, mida mööda oled kõndinud, on seda üsna raske leida. Lõpuks oled päral, astud hiigelsuure tammepuust ukse juurde ning tunned endamisi kergendust, et torn on tõepoolest 
olemas ja et Suurjalg polnud tühja soninud.	Kivivõlvi küljes märkad kopsakat messingist kella ja gongi. Sa helistad kella ja tunned, kuidas mööda su selga külmvärin jookseb, 
sest korraga tajud, et kime helin rebestab valitsenud hauavaikuse. Alles nüüd märkad, et kusagilt ei kuuldu ainsatki linnu- ega loomahäält. Ärevalt ukse juures seistes kuuled, 
kuidas ülevalt tornist laskuvad allapoole kellegi sammud. Pisike vaateava ukses lükatakse lahti ning sind uudistavad kaks silma.
																																				<< Ja kes sina oled? >> nõuab torisev hääl ukse tagant.
Sa seletad, et oled seikleja, kes otsib meistervõlur Yaztromot, et tema käest osta võluvahendeid, sest sul on vaja võidelda elukatega Tumemetsas.
																																				<< Või nii! No kui sa tahad minu käest midagi osta. siis tule parem sisse.
													NÄPUNÄITEID

Läbi Tumemetsa viib üks õige rada ning sul kulub mitu katset, et see üles leida. Seepärast tee oma rännakutel märkmeid ja joonista kaart - see võib
 järgmiste seikluste ajal marjaks ära kuluda, sest saad juba tuttavatest kaardistatud alades aega kaotamata läbi minna.
Mitte iga pool ei leidu varandust; mänes paigas on ainult lõksud ja igasugused elukadm kellest sa mööda ei pääse. Mängus tuleb tihit ette tühja tuule
 tallamist ning isegi kui sa jõuad lõpuks oma sihtpunkti välja, ei pruugi sa sugugi leida eest seda, mida olid otsima tulnud.
Ära hakka raamatut lugema otsast peale - see tekkitab ainult segadust. järgi igal numbril all antud korraldust ja liigu sinna, kuhu kästakse.
Õige rada ei  sea rändajat erilisse ohtu ning ükskõik kui viletsa pagasiga keegi seiklust alustab, ei tohiks see talle ületamatuid raskusi valmistada.

Jumalate õnn saatku sind sinu eelseisvas seikluses!																																				   Mina olen Yaztromo. >>
